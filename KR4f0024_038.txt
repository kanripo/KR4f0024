# -*- mode: mandoku-view; -*-
#+TITLE: 松桂堂全集
#+DATE: 2015-08-25 00:29:00.725802
#+PROPERTY: ID KR4f0024
#+PROPERTY: BASEEDITION WYG    
#+PROPERTY: JUAN 卷三十八
<pb:KR4f0024_WYG_038-1a>¶
欽定四庫全書¶
　松桂堂全集巻三十八¶
　　　　　　　　　　　吏部侍郎彭孫遹撰¶
　延露詞一¶
　　小令¶
　　　十六字令¶
　　　　聽蛩¶
蟲切切哀吟不肯休愁人處多在五更頭¶
<pb:KR4f0024_WYG_038-1b>¶
　　　南歌子¶
　　　　揚州¶
青雀芙蓉舫紅䦨楊栁橋聽徹玉人簫一場花月夢可¶
憐宵¶
　　　荷葉盃¶
　　　　問病¶
花落木樨庭院重見骨細不勝衣支離憔悴總因伊知¶
麽知知麽知¶
<pb:KR4f0024_WYG_038-2a>¶
　　　　曲廊¶
今夜霜風凄𦂳陣陣行到曲廊邊暗中扶遍小欄干寒¶
麽寒寒麽寒¶
　　　搗練子¶
　　　　送春¶
啼鳥歇小庭空幾陣亷纖幾陣風獨倚危䦨閑極目子¶
城一帶綠隂中¶
　　　望江南¶
<pb:KR4f0024_WYG_038-2b>¶
　　　　即事¶
山郭静春色正紛披楊栁風柔吹絮粉海棠雨膩濕胭¶
脂憔悴惜芳時¶
山郭静樓閣迥連雲歌管邀迴桃葉楫舞茵催試石榴¶
裙可惜日將曛¶
山郭静亭榭最清幽琪樹花殘猶旖旎靈和栁悴亦風¶
流往事憶成愁¶
　　　南鄉子¶
<pb:KR4f0024_WYG_038-3a>¶
　　　　採桑¶
花草暄妍江南三月浴蠶天陌上羅敷紛採摘提籠立¶
柔桑影裏遲遲日¶
　　　憶王孫¶
　　　　寒食¶
梨雲婀娜栁雲斜閑倚髙樓數亂鴉惆悵王孫天一涯¶
不歸家風雨年年𦵏落花¶
　　　如夢令¶
<pb:KR4f0024_WYG_038-3b>¶
　　　　惜别¶
昨夜桂堂深處風剪燈花如絮玉漏一聲殘苦死催教¶
人去無語無語淚眼頻偷覷¶
　　　　春晝¶
玉礎朝来生潤滿地落紅成陣微步下香堦泥涴雙鴛¶
小印春盡春盡吹到荼䕷花信¶
　　　長相思¶
　　　　閨恨¶
<pb:KR4f0024_WYG_038-4a>¶
約歸期盼歸期畢竟歸来是幾時賺人書疏兒　長相¶
思短相思盡日相思君未知懨懨痩不支¶
　　　　目成¶
啟圍屏下重旌解意銀缸故不明今宵好目成　夜香¶
清墜釵横燈下頻頻相喚聲教人待怎生¶
　　　河滿子¶
　　　　逰仙¶
獻罷金蔬玉菜吹殘鳳竹龍琴好趂天風尋舊侣逍遥¶
<pb:KR4f0024_WYG_038-4b>¶
碧嶠青岑歸自安期海上懐中一寸仙椹(秦皇遣徐福入/海求一寸椹)¶
　　　　寄語¶
忙裏彈棋擊矟閑時酌酒鳴筝竒服居然人不識髙冠¶
短後長纓寄語里中兒子何妨謂我狂生¶
　　　生查子¶
　　　　旅夜¶
薄醉不成鄉轉覺春寒重枕席有誰同夜夜和愁共¶
夢好恰如真事徃翻如夢起立悄無言殘月生西弄¶
<pb:KR4f0024_WYG_038-5a>¶
　　　　去歲¶
去嵗寄寒衣細熨襟前皺春服又重縫何日歸来候¶
青鳥去傳言只説人依舊腰帶沈郎寛禁得添消痩¶
　　　　昨夜¶
昨夜夢無憑强起窺粧鏡錦字授行人殘麝光猶凝¶
此去見檀郎情事應詳省生怕不思儂但説懨懨病¶
　　　　病起¶
小礎綠隂粘片榻黄梅涴迸水簟文流人藉青苔卧¶
<pb:KR4f0024_WYG_038-5b>¶
鄉字幾時来旅病纔輕可徃事莫思量想着如何過¶
　　　醉公子¶
　　　　訊使¶
前月行人去屈指来何暮叩户料應来鄉音傳尺素¶
尺素幾行餘不見故人書難道不相憶沈吟雙鯉魚¶
　　　㸃絳唇¶
　　　　送春日與袁重其花下小飲¶
草煖鶯飛行人多上全吳館月洲亭畔重把春衣換¶
<pb:KR4f0024_WYG_038-6a>¶
新綠南園已覺參差遍花如霰君今不醉負却提壺勸¶
　　　浣溪沙¶
　　　　病况¶
却月横雲悄未舒看花踏草興全疎屏山寂寞夜如何¶
　燭炧香焦猶未寢幾回偷看寄来書感他珍惜怕他¶
虚¶
　　　　春逰¶
花栁暄萋不自堪柔鶯歴歴燕喃喃斷腸春色在江南¶
<pb:KR4f0024_WYG_038-6b>¶
　麥隴摧風輕委浪蘋波蹙雨浄拖藍旗亭歸去酒㣲¶
酣¶
　　　　客中小寒食作¶
客裏佳辰祇自憐白榆初改漢宫煙覆堤栁色正三眠¶
　芳樹乍聞花氣息小樓幾見月團圎教人無奈暮春¶
天¶
　　　　踏青¶
翠浪生紋漲曲池春深閨閣弄粧遲弓鞋羅襪踏青時¶
<pb:KR4f0024_WYG_038-7a>¶
　鴉髩輕分金縷縷燕釵低颭玉差差杏花香雨細如¶
絲¶
一幅帆飛十里流白蘋芳渚放輕舟洞天何處最深幽¶
　紅杏枝頭寒食雨碧桃花外夕陽樓千條弱栁綰春¶
愁¶
　　　　豔情¶
睡鴨凄清夜未眠銀荷低炤象牀邊七襄錦被八蠺綿¶
　臯厭細拖紈簟上諾龍私貯繡襟前玉郎長得玉人¶
<pb:KR4f0024_WYG_038-7b>¶
憐(臯厭見/水經注)¶
　　　　閨思¶
蟬翼裁成稱體衣妍和風日燕交飛逺山泓黛一行低¶
　雨滴櫻桃隨淚落心緘荳蔲怯人知殘鶯新絮斷腸¶
時¶
　　　　美人春睡¶
粧閣深深鎖碧苔春眠嬌倚避風臺海棠着雨未全開¶
　金蝶暗寛文綺帶玉鈎微卸錦綦鞋檀郎莫自䛏人¶
<pb:KR4f0024_WYG_038-8a>¶
来¶
　　　　鑾江舟中集劉隨州句寄孫無言¶
古木寒蟬滿四鄰蕭條環堵絶風塵何年家住此江濵¶
　漢水楚雲千萬里不堪秋草更愁人臨岐南望一沾¶
巾¶
　　　　初夏¶
小閣氷簾軸畫义水沉煙重暈輕紗鵲罏分火潑新茶¶
　綠竹傳將歡子粉紅蕉憐殺美人花一池春雨閙鳴¶
<pb:KR4f0024_WYG_038-8b>¶
蛙¶
　　　伊川令¶
　　　　為阮亭題余氏女子繡洛神圖¶
采珠拾翠紛来徃羅襪輕盈様何處通辭波上腸斷東¶
阿才子一賦千秋悲愴鍼神原是魏宫人重拈出洛靈¶
小像¶
　　　卜算子¶
　　　　賦艷¶
<pb:KR4f0024_WYG_038-9a>¶
又報玉梅開笑泥青娥飲去嵗留心直到今醉裏如何¶
禁　身作合歡牀臂作逰仙枕打起黄鶯不放啼一晌¶
留郎寝¶
　　　　夏至日¶
纔過困人天又把黄梅做試捲疎簾一倚欄小雨吹紅¶
醋　草草百年身悔殺從前錯来日還如去日長沒箇¶
安排處¶
　　　　有懐¶
<pb:KR4f0024_WYG_038-9b>¶
簟影滑生雲蓮襪清過水好月㣲風入夜分記起當初¶
事　鈿盒悵空存愁病看如此仔細從前暗忖量值箇¶
相思死¶
　　　醜奴兒令¶
　　　　雨忩讀悔菴弔琵琶樂府¶
從頭細數傷心事幽怨琵琶哀拍胡笳一代紅顔萬里¶
沙　沉吟掩巻愁無限風閙牕紗雨滴簷牙蛺蝶多情¶
苦殉花¶
<pb:KR4f0024_WYG_038-10a>¶
　　　　臨别¶
畫橈約在春初發暗數流光羞整新粧不到臨時已斷¶
腸　繡幃今夜人清悄雨滴空堂花落空缸數盡更兒¶
嬾上牀¶
　　　減字木蘭花¶
　　　　重過鴛水客樓¶
鴛央湖畔曾醉嬌歌聽翠管湖雨湖煙不見于今又幾¶
年　重来颿影蘭葉蘋花秋色浄題句空留行裏塵生¶
<pb:KR4f0024_WYG_038-10b>¶
水面樓¶
　　　菩薩蠻¶
　　　　京口遣信南歸因題書尾¶
繡衾孤擁春寒峭窗前小玉迎人笑報道逺人囘郎君¶
有信来　循環都讀遍腹内車輪轉何日却歸家懨懨¶
痩損花¶
中秋月落催蘭棹清明寒食逡巡到青鳥縱傳書不歸¶
仍是虚　舊歡真似夢畢竟功名重含淚待歸期從頭¶
<pb:KR4f0024_WYG_038-11a>¶
細問伊¶
去年除夕蘭缸下熏香被酒更深罷鳴指又嘉平迢遥¶
薊北行　門庭清似水淚滴鴛鴦被夜夜捧心眠何人¶
著意憐¶
斷紅小頬芙蓉淺檀痕新漬香襟煖雁字下平蕪還勝¶
雁也無　情知歸未得不是輕抛擲寄語好加餐春来¶
風雨寒¶
　　　　除夕阮亭廣陵署中守嵗¶
<pb:KR4f0024_WYG_038-11b>¶
節序驚心殘臘盡同雲襞雨寒猶𦂳小煖逼爐煙江春¶
入舊年　芳柑傳綺席好事過除夕香雪動園梅春迴¶
人未迴¶
　　　　閨情¶
畫檠朱燼花如雨當牕手弄春鶯語半面最宜人屏山¶
一線痕　十重緗綺被赤翡交青翠生小怯孤眠郎衣¶
手自牽¶
　　　　春愁¶
<pb:KR4f0024_WYG_038-12a>¶
平蕪南浦萋萋碧殷勤别淚紅巾濕花信半摧殘髙樓¶
簫管閑　金猊空自爇不解鴛鴦結何物似相思相思¶
無盡時¶
　　　　夢起¶
秦篝小炷銷宫餅繡衾一疊文鴛冷儂已不成眠知伊¶
更可憐　晨光生牖裏曉幙長孤起春夢太分眀關人¶
半日情¶
　　　　春寒¶
<pb:KR4f0024_WYG_038-12b>¶
夜寒酒薄眠初覺一鈎殘月懸樓角小篆冷香筒香煤¶
半粟紅　垂簾還渉想髣髴金釵響數盡短長更東方¶
不肯明¶
　　　　暮秋閨思¶
層波不轉眉山蹙有人倚遍䦨干曲雲洗碧天空殘陽¶
雁背紅　寒林煙㝠㝠不見歸帆影望斷又今朝離魂¶
脈脈銷¶
　　　　樓眺¶
<pb:KR4f0024_WYG_038-13a>¶
一抹煙鬟青不了遥天幾㸃寒鴉小落日挂簾鈎捲簾¶
人倚樓　雲帆何處度目盡江南路窈窕月華生斷腸¶
今夜明¶
　　　　題青溪遺事畫冊和阮亭韻(乍遇/)¶
南園粉絮漫天起玉䦨干外花隂裏初試薄羅衣金蟬¶
顫欲飛　無端郎驀見剗襪輕風扇驚起宿鴛鴦裙拖¶
繡一雙¶
　　　　又(夜飲/)¶
<pb:KR4f0024_WYG_038-13b>¶
春檠雙吐緋羅燭文犀酒泛葡萄綠裊裊洞簫聲牙娘¶
按字清　投瓊聊作戲莫賺蕭郎醉今夜好秋光月明¶
衾枕涼¶
　　　　又(私語/)¶
棠梨落盡花如雪雙雙照影昏黄月泓黛秀聨娟雲鬟¶
亞玉肩　凭䦨羅襪倦坐損春衫茜小語怯聽聞嬌波¶
横覷人¶
　　　　又(圍棋/)¶
<pb:KR4f0024_WYG_038-14a>¶
湘蘭九畹垂垂吐雕籠巧喚紅鸚鵡長日試敲碁嬌慵¶
落子遲　儂家誇好手賭勝朱櫻口却歛細蛾兒含羞¶
欲悔時¶
　　　　又(迷藏/)¶
海棠開遍清和近輕蟬低掠雙文鬢玉體藉花藏花深¶
珠露涼　青衣能暗邏莫使窺人躱人影墮髙枝玲瓏¶
月一絲¶
　　　　又(彈琴/)¶
<pb:KR4f0024_WYG_038-14b>¶
梧桐深院鳴秋葉狄香小炷氤氲爇玉指弄哀彈琴心¶
雲水寒　園絲珠作串字字含清怨清怨寄三湘眉峰¶
九曲長¶
　　　　又(竊聽/)¶
朱絲宛轉垂銀蒜今宵底事抛針線怪殺太風流頻頻¶
撼玉鈎　千般輕薄個可也羞燈火漸覺麝蘭微畫屏¶
人欲迷¶
　　　　又(讀書/)¶
<pb:KR4f0024_WYG_038-15a>¶
小牕鮮碧凝修竹窗前試展珠函讀日永静無人風来¶
散帙頻　新粧嬌半面莫使悲團扇纎月挂簷頭牙籖¶
索罷休¶
　　　　又(潛窺/)¶
元霜搗罷明于雪褰帷人似嬋娟月何必怨羈雌有人¶
簾外窺　嬌羞生不慣驚避檀郎看香汗玉膚潮無聲¶
落鳳翹¶
　　　　又(葉子/)¶
<pb:KR4f0024_WYG_038-15b>¶
竹牕晝永清無事南朝舊譜翻新思竒正巧能兼犀籌¶
手自拈　郎休嗔葉子葉葉郎相似盡日掌中擎歡情¶
一紙輕¶
　　　　又(情外/)¶
花梢荳蔲含春色風狂雨驟相狼籍懊惱錦屏空胭脂¶
滿地紅　諸姨偷覷看調笑多輕薄一曲後庭花前身¶
張麗華¶
　　　　又(秘戲/)¶
<pb:KR4f0024_WYG_038-16a>¶
枕函膩臉明雙玉纖蛾接黛攅新綠歡淚粉香垂為郎¶
忍片時　金鋪横屈戌皓腕頻頻覷覷向蠟鐙中臂粧¶
深淺紅¶
　　　巫山一段雲¶
　　　　雨牕與程村夜語¶
嵗月閑中老容華暗裏消清槐好為繫征舠濃綠染長¶
橋　聽雨僧廬静尋詩竹院遥燭花落盡又頻挑不寢¶
費蘭膏¶
<pb:KR4f0024_WYG_038-16b>¶
　　　　南譙道上¶
暮火投山郭朝寒過馹橋江雲一色秣陵潮抹斷蒋山¶
腰　秋色低鴻雁清霜急皂鵰汀蘆沙葦冷蕭蕭風雨¶
入南譙¶
　　　　為侯大年賦催籹¶
侯第珠為帳金閨鈿作車水沉香炷博山爐今夜極歡¶
娛　顧影雙龍鏡更衣百寳&KR0237;畫眉深淺入時無笑指¶
月生初¶
<pb:KR4f0024_WYG_038-17a>¶
　　　栁含煙¶
　　　　本意¶
水驛下戍樓前寒食清明過也淡烟疎雨落花天恨綿¶
綿　風起灞橋如雪短葉長條堪折一春只覺别離多¶
奈愁何¶
　　　謁金門¶
　　　　春夢¶
春愁積一片角聲清急天上佳期無信息行雲何處覔¶
<pb:KR4f0024_WYG_038-17b>¶
　静掩流蘇帳額還似見伊顔色夢破五更風瑟瑟紙¶
牕涼月白¶
　　　好事近¶
　　　　落葉¶
一葉為誰飄染就十分秋色欲借江郎青管賦閨中新¶
什　小鬟石畔掬清泉捧硯洗殘墨好向斷紅紋裏認¶
玉人書跡¶
　　　金蕉葉¶
<pb:KR4f0024_WYG_038-18a>¶
　　　　新月¶
新蟾恰恰轉花梢照人半霎誰將明鏡彈破纖纎小指¶
甲　又似人兒痩怯染輕雲犀梳倒插朝来鉛粉洗浄¶
蛾黄露一搯¶
　　　清平樂¶
　　　　吳中柬寄百旃¶
少年情緒分付東流去水上浮漚花上露一霎蜉蝣旦¶
暮　故人休問彈冠心隨雲水同寒覔得新来活計筆¶
<pb:KR4f0024_WYG_038-18b>¶
牀茶竈蒲團¶
　　　憶秦娥¶
　　　　黄薔薇¶
清明近好風初占薔薇信薔薇信脂輕粉薄天然檀暈¶
　夜来已覺春寒困曉粧約畧黄兒褪黄兒褪幽香一¶
滴露珠新揾¶
　　　憶少年¶
　　　　憶逺¶
<pb:KR4f0024_WYG_038-19a>¶
閑来極目朦朧不辨江天雲樹懐中數行淚向何人彈¶
與　日日潮迴烏角渡赶不上蕭郎行處仙裙且休繫¶
仗東風吹去¶
　　　更漏子¶
　　　　五日¶
展羅衣寛寳纈團就一窩香雪珠箔下畫屏中重施繡¶
抹胸　梅雨濺荷風扇釵上翠符頻顫多少事費沉吟¶
日長倦不禁(毛熙震詞繡羅/紅嫩抺酥胸)¶
<pb:KR4f0024_WYG_038-19b>¶
　　　　午飲¶
額粧輕眉影細髪際瑩瑩光膩收寳鏡炷沉煙低頭急¶
繡纒　菖蒲碧榴房赤午酒中人無力羅&KR0209;薄晩風涼¶
幽蘭被體香¶
　　　荆州亭¶
　　　　晩眺¶
小閣愁来獨倚四合彤雲垂地若要不思鄉夜夜除非¶
沉醉　酒後寒生半臂著處牽縈人意珍重舊羅巾曽¶
<pb:KR4f0024_WYG_038-20a>¶
揾美人香淚¶
　　　甘草子¶
　　　　今夕¶
春恨耽過年時今夕消除盡花月也羞眀兩兩生嬌暈¶
　階下綠茵青穏合眼處蘭縑初褪一齧文犀為伊忍¶
狂殺人風韻¶
　　　阮郎歸¶
　　　　旅思¶
<pb:KR4f0024_WYG_038-20b>¶
院門花影鎖重重行雲天外峯夢魂吹去杳無蹤此時¶
愁殺儂　風剪剪月朧朧春霜壓被濃萬千心事霎時¶
中狸兒撼曉鐘¶
　　　　春曉¶
靈扉誰為捲仙旌霞光透月&KR0905;幾回欲去又消停朝寒¶
不自勝　明鏡啟曉篝輕宫香分外清依微花氣滿雲¶
屏春禽無數聲¶
　　　　歸思¶
<pb:KR4f0024_WYG_038-21a>¶
玉河官酒送行時輕黄遍栁絲仙橋認取再来期花驄¶
驕欲飛　人事換歲華非江雲望眼迷年年風雪滿征¶
衣思歸又怕歸¶
　　　眉峰碧¶
　　　　春閨¶
漫把重簾約已覺朝寒畧春色原来一夜深看桃李參¶
差發　紅淚垂銀蠟烟縷青于髮午幙人聲悄不聞隔¶
花細雨流鶯滑¶
<pb:KR4f0024_WYG_038-21b>¶
　　　眼兒媚¶
　　　　秋思¶
空階夜雨滴心頭涼雁過西樓一行秋色十分歸思萬¶
㸃離愁　自被浮名羈絆後長似斷蓬流凄凄雙杵朦¶
朦殘月渺渺孤舟¶
　　　錦堂春¶
　　　　柬既庭¶
塗轍正妨我輩溪山合老狂夫為報故人休復爾鐘鼔¶
<pb:KR4f0024_WYG_038-22a>¶
駭爰居　心已絮泥灰木身𢬵月媵花奴須知富貴非¶
吾願遮莫執金吾¶
　　　桃源憶故人¶
　　　　社日¶
平臯翠縠濃于染一幅晴蕪青蒨舊社酒徒零亂添得¶
紅襟燕　枌榆往事還重見竊炙歸来春宴人在櫻桃¶
庭院今夜停針線¶
　　　攤破浣溪沙¶
<pb:KR4f0024_WYG_038-22b>¶
　　　　讀髙季迪缶鳴集¶
何處登臨憶侍郎無邊草樹路微茫依舊青邱湖下水¶
接東江　舊宅已隨烟裏沒遺編曽向箧中藏歎息當¶
時同輩少壓徐楊¶
　　　武陵春¶
　　　　和潄玉詞同阮亭作¶
栁軃鶯嬌蜂蝶閙春色滿枝頭暮雨朝雲不肯休遮莫¶
太風流　花滿湘江波正綠莫上木蘭舟若向湘江共¶
<pb:KR4f0024_WYG_038-23a>¶
&KR0712;舟又添得一般愁(末句多一/字照原本)¶
　　　　將逰吳門先寄家兄雲客¶
三月韶光應已暮花事委行塵畫帆擬泛石湖濵修禊¶
及佳辰　寄語流杯亭下客沽酒莫辭貧風吹船玉皺¶
紅鱗一嘔木蘭春¶
　　　太常春¶
　　　　留别¶
脆紅嬌白媵殘春香夢細于塵畫閣又斜曛空羡殺烏¶
<pb:KR4f0024_WYG_038-23b>¶
龍錦茵　無邊風浪無憑書札從此隔重闉一掬小江¶
津浣不去相思淚痕¶
　　　栁梢青¶
　　　　感事¶
何事沉吟小牕斜日立遍春隂翠䄂天寒青衫人老一¶
様傷心　十年舊事重尋回首處山髙水深兩㸃眉峯¶
半分腰帶憔悴而今¶
　　　月中行¶
<pb:KR4f0024_WYG_038-24a>¶
　　　　别意¶
越絲新襞小裙腰翠帶逐風飄水葱仙席索春饒脈脈¶
暗肌銷　銀筝玉管無心弄人静後幾㸃清譙相憐端¶
的只今宵不睡也難消¶
　　　滿宫花¶
　　　　南園¶
試青鞋褰翠䄂春色南園堆繡白頭猶説廣陵王能使¶
行人回首　錦衣城今在否見説當時宫囿陌上誰歌¶
<pb:KR4f0024_WYG_038-24b>¶
緩緩歸只有花開如舊(南園在姑蘇子城西南廣陵王/錢元璙帥吳時所剏衣錦城在)¶
(臨安吳越王/素所居營也)¶
　¶
　¶
　¶
　¶
　¶
　松桂堂全集巻三十八¶
