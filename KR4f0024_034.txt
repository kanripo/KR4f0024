# -*- mode: mandoku-view; -*-
#+TITLE: 松桂堂全集
#+DATE: 2015-08-25 00:29:00.664782
#+PROPERTY: ID KR4f0024
#+PROPERTY: BASEEDITION WYG    
#+PROPERTY: JUAN 卷三十四
<pb:KR4f0024_WYG_034-1a>¶
欽定四庫全書¶
　松桂堂全集巻三十四¶
　　　　　　　　　　　吏部侍郎彭孫遹撰¶
　　　蠟梅¶
勁質幽姿未易誇暗香隠隠上忩紗誰教帶雪消金粉¶
獨自臨風老嵗華好䕶蜂黄含蒂落巧憑粧額向人斜¶
江南芳信知何限不數春前萬㸃花¶
　　　十月梅¶
<pb:KR4f0024_WYG_034-1b>¶
霜白風髙暗自催山城早見一株梅江春剛到南枝外¶
隴信還隨北雁來清影暁生肌粟冷芳魂老向嵗寒開¶
故人近有山中約共結相思照舉杯¶
　　　白海棠¶
一枝淡冶照芳茵姿骨應知未染塵雨後倚䦨全欲睡¶
風前撲絮不勝春坐深蝶粉疑無影妬學蛾眉似有人¶
夢到玉樓還縹緲空庭月色已如銀¶
亭亭孤韻擅風流淡色空香致更幽霧縠欲仙長掩袖¶
<pb:KR4f0024_WYG_034-2a>¶
玉壺有淚只低頭疎簾自織春前雨子夜偏宜月下遊¶
院落誰人惜狼籍六朝金粉暗成愁¶
遊絲殢影日遲遲倦倚䦨干有所思新月上花㸔不見¶
殘鶯入夢怯先知送春小院長疑雨寒食空堂未有詩¶
莫向夜深燒蠟燭畫眉人已妬臙脂¶
　　　海棠花¶
織雨籠烟小院中游絲冉冉媚芳叢宿粧殢酒猶慵起¶
新頰含愁有斷紅開靨臙脂秦地北窺人朱粉宋牆東¶
<pb:KR4f0024_WYG_034-2b>¶
昌州不少風流種香逐巫雲一旦空¶
駘蕩層隂不自持韶光多在斷腸枝曉欄霞染微微暈¶
午幕烟縈裊裊絲著雨輕盈初賜浴臨風旖旎欲通辭¶
棃花未發薔薇遍惱亂春愁此一時(花候海棠在薔/薇後棃花前)¶
　　　紫菊花¶
一枝籬落倚微曛掩映茱萸色未分冒雨不辭開爛漫¶
流霞偏為染氤氲栽來吳苑曽名玉移植華堂定作雲¶
自冩胭脂添靨後幾囘青女傲幽芳¶
<pb:KR4f0024_WYG_034-3a>¶
　　　白菊花¶
冷蘂疎香各占新天然素艶淡無塵餐來楚澤氷為骨¶
夢斷柴桑月似銀籬下霜濃花冉冉枝頭風細玉鱗鱗¶
斜陽逕裏亭亭立疑見陶家載酒人¶
　　　水紅菊花¶
艶色偏能傲朔風疎花宻葉占芳叢輕沾薛女壺中涙¶
淺拂楊妃簟上紅心抱幽香寒自束枝迎曉日暈微烘¶
東牆若近東籬下傅粉施朱總未工¶
<pb:KR4f0024_WYG_034-3b>¶
　　　黄菊花¶
三逕秋深景物賒凌霜仙卉吐黄芽疎枝巧映千林葉¶
芳信長開九月花清露滴時金縷濕愁雲合處鶴翎斜¶
姚家國色多竒麗未必風流壓衆葩¶
　　　蜜色菊花¶
嘉卉栽來處士家重陽霜後幾枝斜春條曽見花成蜜¶
秋艶誰知蜜是花蜂蕊初交黄未褪鵞肪細縷玉無瑕¶
幽人欲采還相惜醖釀芳心咽露華¶
<pb:KR4f0024_WYG_034-4a>¶
　　　大紅菊花¶
朱柎綠萼近人栽五栁門前錦作堆芳信正逢重九節¶
絳雲忽擁望鄉臺赤城霞氣氤氲動紅友樽空掩映開¶
莫訝凌霜容色好丹砂應為駐顔來¶
　　　月季花¶
紅兒生小本倡家香纈重重剪落霞朝槿若能知晦朔¶
仙蓂應自吐妍華開時長對團圞月萎去曾非頃刻花¶
二十四畨風信後一枝疎艶映忩紗¶
<pb:KR4f0024_WYG_034-4b>¶
輕薄姿容荏苒情小紅偏得可憐名柔枝倍覺風神姣¶
芳信還隨月魄盈韓女懷春初病起程姬避夜太憨生¶
從今仙的休頻注淡抹輕黄㸃絳英¶
　　　雞冠花¶
層層雲纈鬬風流髣髴尸鄉是舊遊獨向金天披艶色¶
故將絳幘岸清秋閒依水蓼枝相亞冷壓江楓葉未稠¶
愛汝幽栖多野趣山家景物足淹留¶
翠羽朱冠太陸離秋來到處播芳㽔竹籬茅舎蕭疎影¶
<pb:KR4f0024_WYG_034-5a>¶
野店山郵寂寞枝小逕立殘風雨夜頽垣倚遍夕陽時¶
誰施五采成妖色物態紛紜盡可疑¶
　　　鳳仙花¶
初似苔錢綴碧叢旋開花蕊扇炎風夤縁蹊徑蕃滋易¶
輕薄鉛華㸃染工莫恨離披秋雨後頗宜採摘晩凉中¶
小忩兒女嬌憐甚手爪爭誇一捻紅¶
　　　秋海棠¶
一當風露一嫣然睡態如春别自妍忽忽聞名冣悽艶¶
<pb:KR4f0024_WYG_034-5b>¶
依依弄色太嬌憐寒叢欲坼檀心弱曉暈初開絳靨圓¶
料得有人惆悵絶斷腸秋在小忩前¶
韶光麗色逐飄塵小艶重披白露辰數㸃不禁遙夜雨¶
一枝愁殺曉寒人朝華易隕還如夢秋氣多悲合愴神¶
欲向花前譜新句蕭條非復舊時春¶
　　　蓼花¶
冷艶偏宜寂寞濵開時早已入蕭辰不隨芳草同零落¶
只與寒茶共苦辛斜倚秋林紅瑟瑟閒依野水碧粼粼¶
<pb:KR4f0024_WYG_034-6a>¶
露晞霜冽情何限長傍蘆碕伴隠淪¶
戎戎芳草碧生隂曽與周顒共入林嫩紫春苗滿山舎¶
纎紅寒影落江潯平攀椒桂多嚴性靜對蒹葭有逺心¶
我似秋蟲最辛苦幾從花底發哀吟¶
　　　决明花¶
行園曽此摘烟蘿藥草秋來種别多色艶黄金偏爛漫¶
枝零白露漸滂沱靈苗乍可充山蓛嘉實應能起目疴¶
一掬西河萬行涙強扶病眼奈花何¶
<pb:KR4f0024_WYG_034-6b>¶
華陽仙種競含芳别有靈苗字芵光幾葉金風飄素籟¶
一叢清露濕緗房春缸獨占濃香美秋實徐搴藥味長¶
徙倚臨風更三嗅從今不賦眼明囊(决明可以釀酒名/獨占缸見本草芵)¶
(光見爾雅梁簡/文有眼明囊賦)¶
　　　丁香花¶
春愁百結費禁當一樹叢叢祗自芳小艶縱非傾國色¶
清姿也合斷人腸暗中沾惹渾疑雪空裏縈盈併是香¶
好趂東風一沈醉來朝花底拾明璫¶
<pb:KR4f0024_WYG_034-7a>¶
　　　諸葛菜¶
春菜由來自蜀川成都桑月競萋妍託根先主闚門後¶
得種南陽抱耒年小摘不煩流馬運大名長與卧龍傳¶
王孫未必諳風味漫向岷山種芋田¶
　　　探春花¶
玉樹偏宜雪後開一株早已壓江梅幽人曉起探芳信¶
春自枝頭冉冉來¶
　　　水仙花¶
<pb:KR4f0024_WYG_034-7b>¶
冷艶幽香閲嵗華獨憑水石結根芽莫將國色輕相比¶
碧玉從來是小家¶
　　　珠蘭¶
含芳新雨後吐秀晩凉前向水波生媚當秋露並鮮夜¶
光生楚畹明月浣湘烟欲奏幽蘭曲探驪若箇先¶
别是崇蘭族叢生處士家物芳紛可掬人逺思無涯小¶
艶撩清夢幽馨逗碧紗可憐空谷老徒自握靈蛇¶
好是宜人處當風弄夕芳上鈿金粟冷薦枕碧髾凉漢¶
<pb:KR4f0024_WYG_034-8a>¶
女芳為佩綃人淚亦香秋來多别思玉露正瀼瀼¶
九畹名相並三湘種自分纎黄流麝影墜露染湘紋吹¶
逺芳彌烈香幽靜始聞洛靈如見採蘅薄有餘芬¶
　　　茉莉二絶¶
　　　　天士遣人送茉莉一大盆至寓并以素箑索¶
　　　　詩因題二絶句答謝之¶
鬘華曾向嶺南開客舎縁何取次栽不是風流何水部¶
夜深那有暗香來¶
<pb:KR4f0024_WYG_034-8b>¶
梧桐小院露華滋澹澹銀河拂地垂最是旅愁消不得¶
月明風細夜凉時¶
　　　題秋海棠二絶¶
嬌態難禁雨輕紅欲染霞誰知斷腸草即是斷腸花¶
秋老深深院臨風人自嗟捲簾腸已斷怯見㫁腸花¶
　　　八仙花¶
纂纂花房玉露浮黄庭一㸃絳宫秋淮王賔客教分種¶
賀監朋儕許共遊冷蕊攢枝形𤨏細繁英團纈態綢繆¶
<pb:KR4f0024_WYG_034-9a>¶
誰將小草登仙品忝竊嘉名在十洲¶
　　　牽牛花¶
憐他蘭月試花稠恰與黄姑小字侔綺節乍臨芳信早¶
翠翹輕折黛光流斜縈野岸盈盈水倦倚疎籬脉脉秋¶
風露滿天河似練晩來獨處不勝愁(此花雖小草却鮮/翠可愛憶壬申七)¶
(月三日朱淑人遣小僮于斜街花市買得三數本戲謂/予曰七夕近矣君可無縁情之什乎余遂成詩一章落)¶
(句有風露滿天晩來獨處之句當時所作自謂一篇警/策不謂今兹竟成詩䜟壬申至今已六年矣荏苒嵗華)¶
(存亡逈别&KR0158;環三復摧悼/可勝言耶丁丑舟中記)¶
<pb:KR4f0024_WYG_034-9b>¶
　　　題烏絨花和曉岳¶
吹盡殘春廿四風隔牆又見數枝紅烏絨解作傷心色¶
渲染黄梅細雨中¶
色絲染得最輕勻一捻纎紅弄態新可是東家朱粉薄¶
不教太赤汚天真¶
吹盡花期廿四風綠隂深處見輕紅隔林乍歇黄梅雨¶
幾縷朝霞逺近中¶
誰劈香絨解繡絛千絲萬縷細于毛楝花風盡紅英歇¶
<pb:KR4f0024_WYG_034-10a>¶
昨夜隋宫試剪刀¶
　¶
　¶
　¶
　¶
　¶
　¶
　¶
<pb:KR4f0024_WYG_034-10b>¶
　¶
　¶
　¶
　¶
　¶
　¶
　¶
　松桂堂全集巻三十四¶
