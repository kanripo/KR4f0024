# -*- mode: mandoku-view; -*-
#+TITLE: 松桂堂全集
#+DATE: 2015-08-25 00:29:00.490935
#+PROPERTY: ID KR4f0024
#+PROPERTY: BASEEDITION WYG    
#+PROPERTY: JUAN 卷二十二
<pb:KR4f0024_WYG_022-1a>¶
欽定四庫全書¶
　松桂堂全集巻二十二(壬戌/)¶
　　　　　　　　　　　吏部侍郎彭孫遹撰¶
　　　冬晩¶
徙倚髙舂下天低暮景沈殘鴉過逺水黄葉滿空林遠¶
志蹉跎乆衰年感慨深心知來日短那不惜分隂¶
　　　初度日¶
隠約終年屈壯圖此生真自愧桑弧枯荄氣淺黄鐘近¶
<pb:KR4f0024_WYG_022-1b>¶
細栁光微白日徂牾世非關多酒失負人不獨有詩逋¶
天涯嵗晩風霜切苦憶江東雪色鱸¶
　　　遣信¶
空庭餘暝色霜氣正凌兢斜日寒逾駛愁雲暮欲凝長¶
飢憐婦子薄禄媿親朋目送南飛雁迢迢思不勝¶
　　　冬夜留木文介文豹文小飲¶
衰慵乆與世相㤀佳客猶能過草堂坐擁枯爐消永夕¶
起㸔初月耿寒光人非肉食餘真意味有魚飱似故鄉¶
<pb:KR4f0024_WYG_022-2a>¶
懷抱為君傾倒盡三文也合扺三康¶
肯披藜藿欵柴荆脱畧形骸簡送迎相見惟聞作呉語¶
少留重與試南烹官閒儘㸔西山爽酒薄差憐易水清¶
但醉不妨歸榻卧紙&KR1624;燈火夜深明¶
　　　院中曉直¶
霜籠朝旭氣嶙峋早向東華踏軟塵南陸行㸔圭景度¶
北扉來聽漏聲頻老槐葉盡龍初蟄古栢巢低鳥自馴¶
最是太平多暇日直廬一到又經旬¶
<pb:KR4f0024_WYG_022-2b>¶
　　　殘漏¶
稍聞殘漏𦂳虚館欲三更風定寒威減霜嚴夜氣清吟¶
愁梧砌冷約夢葦簾輕重起披書巻終年媿短檠¶
　　　奉柬院長陳説巖先生¶
遼濶清塵半載餘祇憑尺素問離居也知賔客逢迎苦¶
不訝交遊禮數疎直院秋隂分草後鎻㕔春雨落花初¶
追尋兩地情如昨特擁寒檠夢玉除¶
　　　夜坐¶
<pb:KR4f0024_WYG_022-3a>¶
孤月綴林杪横參挂屋稜棲烏驚未定寒漏聽無憑憔¶
悴清吟減蒼茫暮齒増憂來不成寐虚幌掩殘燈¶
　　　感事¶
兀兀窮愁伏枕初頻搔短髪獨欷歔十年骨肉摧殘盡¶
七尺形骸涕涙餘(自癸丑至今十年之中喪兩姊兩兒/一女一庶婦人非金石那能堪此也)¶
觸事傷心都併集撫今追昔更何如死生大矣誰能一¶
為起䝉莊試問渠¶
風塵濩落鬢毛皤萬感填膺恨未磨老涙總因兒女盡¶
<pb:KR4f0024_WYG_022-3b>¶
衰門忍見死喪多人生卒卒真難料天道茫茫定有訛¶
倚柱不堪惆悵絶短垣斜日下槐柯¶
　　　病中¶
雲日荒涼晩自隂天寒廬舎静愔愔喜聞賔客操呉語¶
愁對妻孥作越吟小雪花枝凄亂菊新霜籬落咽羈禽¶
獨憐孤雁知南嚮烟水茫茫未可尋¶
　　　假日¶
簾外酸風觸欲僵隙中斜日澹無光寒煁不爨熒熒碧¶
<pb:KR4f0024_WYG_022-4a>¶
病葉如人冉冉黄老去漫云呉髪短愁來且放楚&KR0084;長¶
連朝急假蒙恩便起就南忩檢藥方¶
　　　斜街宅¶
一徙斜街宅三移斗柄春門扉臨劇道烟火接比鄰竟¶
日聞騶殿何時罷徼巡小人宜近市未敢厭囂塵¶
　　　即事¶
屑屑苦人事悠悠屏俗喧隣雞時上屋籬雀日窺門散¶
帙凝塵積熏衣宿火温疎鐘空外落愁絶又黄昏¶
<pb:KR4f0024_WYG_022-4b>¶
　　　喜訪濂至¶
小草孤生苦殘年萬慮灰蒼黄逐野馬摇落感庭槐藋¶
逕披還合柴門欵或開跫然猶自喜況值故人來¶
　　　和悔庵歸興六首¶
所期白首得同歸惆悵還令此願違栩栩未醒殘蝶夢¶
冥冥却羨逺鴻飛孤棲我自甘牛皁初服君方返芰衣¶
從此省中吟芍藥更無人似謝𤣥暉¶
兩朝深眷物情歸再世承恩入紫微頻到直廬修内制¶
<pb:KR4f0024_WYG_022-5a>¶
時㸔子舎浣中衣官清右掖陪晨仗地勝仙瀛翫夕霏¶
㡳事便應移疾卧旁求盛意正如饑¶
我亦怦怦苦憶歸乆從柱下悟知希浮湛聊復詶賔戲¶
潦倒真難答客譏萬事輸君心自媿一官垂老計全非¶
何當便逐清塵去去學壺邱杜徳機¶
夜鶴晨猿遲客歸氷絃雪麈待君揮幽棲時復延三益¶
健筆還能綴七依家有呉畬供賦税室無趙女倚屏幃¶
水哉亭上翛然逺咫尺烟霄矯欲飛¶
<pb:KR4f0024_WYG_022-5b>¶
何限巖廊老未歸懸車不待歎知機官閒豈似雙鳬集¶
身退偏如六鷁飛遊處多應縁笠澤生涯只合問漁磯¶
沈公肯效何公出留取髙名揭禁闈¶
朝衫一擲浩然歸人事焉論是與非綺甪衣冠原自偉¶
䕫龍邱壑故應稀行吟物外貧何病謝客山中遯亦肥¶
惟有東隣彭澤老時時來徃啓荆扉(彭澤老謂家兄/雲客先生也)¶
　　　直史館囘馬上作¶
芸館朝來赴史官短驢蹩躠入東安霜凄偃瓦氷初壯¶
<pb:KR4f0024_WYG_022-6a>¶
風射熏爐火亦寒青簡濫持三寸管白頭差戴兩梁冠¶
敝廬舊與滄洲近此去惟應把釣竿¶
　　　冬夜與庭表遜來㽔宫話舊感賦¶
二十年前與計偕一時英俊盡同儕姓名半向金閨謫¶
邱隴多將玉樹埋徃事豈期紅藥省舊遊重到綠槐街¶
風光報答真無計垂老空憐志願乖¶
　　　將移寓柬愚山悔庵¶
蘧廬非我有一宿偶容身去住無常主淹留為故人閒¶
<pb:KR4f0024_WYG_022-6b>¶
時移步屧遊處接車茵可惜離羣去臨風獨愴神¶
　　　庭表巢薇遜來㽔宫過飲小齋有作¶
午睡初囘聽欵門故人肯為過髙軒鷓鴣斑淺茶翻匙¶
琥珀光濃酒滿樽斫鱠休嫌邾莒小殺雞如見范張存¶
夜闌更作蟬聯語白首心期好細論¶
　　　嵗云盡矣四顧蕭然因援筆成䪨¶
謝客閒居静掩帷疎狂總未與人宜非無倒屣相迎日¶
亦有移床自逺時帶為忘腰惟取適巾雖飾首亦頻欹¶
<pb:KR4f0024_WYG_022-7a>¶
悠悠嵗晩無人事閒詠新詩一解頤¶
　　　遜來見過¶
呉客當年返故林荷衣葛帶㡬相尋招要共醉天中節¶
憔悴仍為澤畔吟渺渺山河如隔世悠悠霜雪更論心¶
八同休道狂言語自是交情分外深¶
　　　余與遜來生同庚甲午領鄉薦己亥舉禮闈辛¶
　　　丑削籍乙夘䝉　恩湔洗授官中書舎人丙辰¶
　　　授主事丁巳分校鄉試靡不相同故戲為八同¶
<pb:KR4f0024_WYG_022-7b>¶
　　　語¶
　　　古琴為張晴峯營部賦¶
雅樂既不作哇咬遂盈耳非無幼眇音一徃詎可止此¶
琴閲千載乆抱爨下耻神物無終湮乃遇張夫子金徽¶
半漫漶玊軫抱塵滓古色轉深黝不與凡器似絃以山¶
柘絲七條何纚纚一彈再三鼔邈然遊太始器習手亦¶
調心賞方在此俗好自云殊紛紛竟誰是¶
　　　嵗除前三日過愚山齋中飲¶
<pb:KR4f0024_WYG_022-8a>¶
與君比舎相依乆彷彿清漳夾宅時折簡頻呼傾綠糈¶
到門不用控青絲天寒易暝張燈早夜永將闌抱燋遲¶
共話玉堂清絶景風光未許外人知¶
歌魚不怨蒯緱長説餅還憐玊屑香酒熱真能露肝膽¶
官閒且自飽氷霜太平再見民風樂殘臘將除嵗事忙¶
應少閒人如我輩坐聽寒漏滴空堂¶
　　　除夕和悔庵¶
坐㸔嵗月㡬乘除野馬黄埃共起居地逈忽傳遷客訊¶
<pb:KR4f0024_WYG_022-8b>¶
(是日得退庵/信陽來訊)篋開重見故人書(檢巾笥得南陽先生/手書數紙為之泫然)穨¶
唐宦興摧眉後冷落吟情擁鼻餘日暮空堂聞鼠嘯蕭¶
然真已類逃虚¶
白髮何當痛掃除青縑長擁一牀書風霜凄結寒支枕¶
氷雪䦨干夜剪蔬得句儘堪資嘯詠銜盃聊得對軒渠¶
憑將光景閒消遣萬事人間總不如¶
　　　元旦　賜宴太和門和悔庵¶
玊琯陽囘届嵗元¶
<pb:KR4f0024_WYG_022-9a>¶
天顔有喜藹春温¶
兩宫箋賀知重慶萬嵗山呼識¶
至尊羣吏方來初輯瑞小臣旅食獨沾恩賜餘更許歸¶
相餉手挈筠籠出禁門¶
　¶
　¶
　¶
　¶
<pb:KR4f0024_WYG_022-9b>¶
　¶
　¶
　¶
　¶
　¶
　¶
　¶
　松桂堂全集巻二十二¶
