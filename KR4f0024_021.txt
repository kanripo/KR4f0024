# -*- mode: mandoku-view; -*-
#+TITLE: 松桂堂全集
#+DATE: 2015-08-25 00:29:00.480030
#+PROPERTY: ID KR4f0024
#+PROPERTY: BASEEDITION WYG    
#+PROPERTY: JUAN 卷二十一
<pb:KR4f0024_WYG_021-1a>¶
欽定四庫全書¶
　松桂堂全集巻二十一¶
　　　　　　　　　　　吏部侍郎彭孫遹撰¶
　　　奉和院長陳説巖先生禮闈司考十四韻¶
幸際升平暇追陪翰墨林掄才需哲匠抽思發清音㓜¶
眇移情甚留連託興深瑤華呈國寳玉筍豔朝簮鎻院¶
春隂静垂簾暮色侵風鈴聲斷續月樹影蕭森乍煖爐¶
烟潤餘寒漏箭沉簷虚初候鳥(時春分/前一日)天逈欲横參荏¶
<pb:KR4f0024_WYG_021-1b>¶
苒青雲夢蹉跎白首心所期同緩帶敢使獨慚衾永夜¶
仍無寐遺編得自尋百年同野馬三食亦仙蟫文起齊¶
梁弱詩刪鄭衛淫(時予分/校葩經)濡毫一言志重此繼髙吟¶
　　　奉和少司農李容齋先生禮闈司考¶
偶此蓬山逐隊行十重仙署列嚴更曽分天上紅綾餤¶
再聽人間白雪聲卿月乍㸔垂照逈臣心不待飲氷清¶
當年得御真多幸肯向青雲一借名¶
早將彩筆鬬𢎞農萬象雕劖間氣鍾手植桃谿迎化日¶
<pb:KR4f0024_WYG_021-2a>¶
口噓&KR0112;谷轉嚴冬浮沉只似湖中雁忝竊還隨柱下龍¶
為染吟牋一相和院門深掩夕陽封¶
　　　送藝初南還¶
二雷山色接氤氲南北迢遙地脈分若到山中囘首望¶
長安天際總浮雲(後漢書郡國志註呉郡包山下有/洞庭穴號為地脈又有大雷山小)¶
(雷/山)¶
上苑風和草自薫當階紅藥正繽紛春來最是招尋好¶
惆悵花前又送君¶
<pb:KR4f0024_WYG_021-2b>¶
　　　奉和院長陳先生將出闈别同事諸公¶
勝㑹應難再人生亦暫逢幸非傾蓋好相對飲醇濃倚¶
席書籤細分檠燭影重劇憐春夜永清唱寄孤悰¶
　　　送蔣莘田¶
特簡臺中妙叅藩向穗城為紓南顧切不是左宫行晝¶
繡還家便星軺過嶺輕石門千尺水重識使君清¶
　　　送董黙庵視學畿中¶
丹地嵯峨枕斗魁九重仙詔一行開不離講幄深嚴地¶
<pb:KR4f0024_WYG_021-3a>¶
得展天紘整頓才自署氷銜如異數人稱水鏡是清裁¶
琅玕碧樹搜羅盡重向鑾坡儤直來¶
　　　寒食¶
四度逢寒食羈栖只異鄉新烟榆火冷舊井石泉凉白¶
髮憐簮短清愁訝帶長鸕鷀湖畔路千里𣺌相望¶
　　　立夏日¶
風簾飛絮入雨徑落花深感此妍華節蹉跎遂至今&KR0469;¶
烟寒過水鄰樹晩生隂目送卑居翼翩翩返故林¶
<pb:KR4f0024_WYG_021-3b>¶
　　　送汪舟次出使琉球¶
暫輟鑾坡草還乘博望槎文章傳海外名字滿天涯人¶
地堪華國王程得過家繡衣趨省日晝錦未應誇¶
見説髙華峙南行只片帆土風宜稻黍方物有楓杉候¶
吏廻仙棹詞臣領畫圅好將柔逺意灑灑及嵁巖¶
　　　立秋日¶
牆東一棗樹坐對相晨夕始見棗葉生俄㸔棗花白朱¶
實垂庭中離離紛可摘仰視天宇清秋風動簷隙日月¶
<pb:KR4f0024_WYG_021-4a>¶
不暫留逝者誠可惜惜哉生有涯還為物所役人壽無¶
百年榮名亦何益¶
　　　和悔庵¶
君家亭子真疎快門對滄浪濯足時四靣清風來竹篠¶
一天凉月採菱絲髙眠絶愛氷紋簟淺酌還憐瓠子巵¶
相憶秋來知更切小山婉孌桂花枝¶
予家亦在呉山畔囘首當年荷鍤時不厭行歌長拾穗¶
可堪垂老更牽絲心驚白髮羞明鏡身㸃清班&KR0015;汙巵¶
<pb:KR4f0024_WYG_021-4b>¶
安得乘風一歸去翩然碧落折瓊枝¶
　　　秋感¶
客夢不竟夕秋心入煩憯薄寒中人肌襌衾不堪攬披¶
衣起徘徊坐聽鼓聲紞衆星一何微晨光清黯黯浮雲¶
西北來一色白如菼飄風忽翻幕迅雨遂盈坎中庭雜¶
花樹枝葉頗繁□狼籍風雨中當階落紅糝天澤未云¶
慳無乃土脉㯺物理不可常時節異舒慘衰盛迭為之¶
氣至則相感亮無松栢心零落夫奚憾¶
<pb:KR4f0024_WYG_021-5a>¶
　　　送林石來使琉球¶
鯨波千頃外洞塹一行開俗與鯷人近時當卉服來畫¶
圅將玊節丹紙出雲臺專對今誰屬羣知使者才¶
祖帳滿秋色清飈動綵旃功名萬里外意氣八騶前風¶
㠶無淹晷星軺不計年從容將母在真覺¶
主恩偏¶
　　　奉和馮益都夫子秋日讌集萬栁堂即席留别¶
　　　之作¶
<pb:KR4f0024_WYG_021-5b>¶
清渠一曲䕃修楊秋氣髙寒曉欲霜塵外心期在邱壑¶
樽前風物似江鄉數枝相向垂隂宻五字初成託興長¶
休話永豐當日事重翻法樂入含章¶
秋來風月有餘閒花木平泉手自刪小住頻移清樾影¶
從遊長對白雲顔如澠味好偏憐酒丐石情深只愛山¶
惆悵離歌青綺側邈然東路即銀灣¶
　　　論史偶成¶
甘陵有南北坐令炎精漓紹述實禍宋趙氏無火炊傾¶
<pb:KR4f0024_WYG_021-6a>¶
輈逝不逺覆轍還踵之明事近可迹粲然如列眉理平¶
良有自試問亂者誰𤨏𤨏公輔器潝潝耳目司黨禍一¶
朝起國是終參差同好假毛羽異已吹瘢疵蜩螗沸白¶
日蒼黄變素絲詎少忠正士朝拜夕已遺衆口寖以鑠¶
一木安能支東林誠矯矯名教善檢持抗墜或太過時¶
亦阿所私顧其當末葉閹人竊天維執言有義色被掠¶
無撓詞隕首而不悔豈曰非英竒其餘亦自有特立性¶
遷移牛驥既同皁蘭蕕亦並蒔尚難别涇渭安能辨澠¶
<pb:KR4f0024_WYG_021-6b>¶
淄内外交相訌大寳因淪夷真人應運出適為驅除資¶
編摩一至此握筆相嗟咨所以古聖人耿耿垂訓辭任¶
賢勿之貳去邪勿之疑卓哉有虞氏萬古欽芳規¶
　　　送顧師於赴慶陽郡丞任¶
羽扇風流舊所知桂林早折郤詵枝即㸔逺馭憑熊軾¶
莫道新除奪鳯池五馬並輸通守貴十年休恨得官遲¶
只今北地非邊郡正好從容卧理時¶
　　　邱籲之先生守漢陽有善政去今三十年漢人¶
<pb:KR4f0024_WYG_021-7a>¶
　　　稱之不容口遹於先生通家子也知其事獨詳¶
　　　為賦漢水清以紀之¶
漢水清澈無纖埃漢陽城中太守來漢水清深不可渡¶
漢陽城外太守去天明打皷聲紞如漢人挽住太守車¶
公來何暮去何速嬴者三户疇安居自公來作漢南牧¶
秋不凄嚴春燠沐荒村無警犬生氂小吏不欺鳥攫肉¶
五載公堂無諍詞政平訟理恬且熙官衙蕭寂何所有¶
飯有葵藿羮有魚羮有魚飯有藿鳴者琴和者鶴太守¶
<pb:KR4f0024_WYG_021-7b>¶
至清漢水濁¶
　　　懷李天生¶
清渭日悠悠金天嶽色浮因之懷舊好彌此軫離憂盛¶
世甘偕隠斯人實寡儔漫將詩筆較一疏自千秋¶
　　　龍鬚¶
蟲之品族以萬數跂行蝡動皆有知語其智者莫龍若¶
飛潜變化無端倪由來此物不生得於何拔其口上髭¶
毋乃角麟而喙鳯徒逞荒忽充談資李侯審非躗言者¶
<pb:KR4f0024_WYG_021-8a>¶
宏覧博物頗好竒以兹數莖來乞我要我為賦龍鬚詩¶
試問得之自何所一一詳説非無稽諸城環山地瀕海¶
蛟蜃出没無常時白龍山小在其北嶃然獨立形崔嵬¶
甲申年秋日正午雷雨交作聲喧豗有龍鬭於篁竹上¶
鞭策狂電驅風霾一龍鬭死頭墮地血殷入土吹沙灰¶
鬚髯磔磔藴餘怒鋭如脱頴囊中錐捋之可以搜齒疾¶
垂老不患齦齶危此事至今四十載居人猶及親見之¶
明之亡也在是嵗君死國破禍莫支明年金陵建位號¶
<pb:KR4f0024_WYG_021-8b>¶
旋見拘執歸京師龍蛇之孽不虚作有如發匱流龍漦¶
豈同齊諧但志怪可偹紀載上有司又知龍者本神物¶
失勢不保頰與頤没淵得珠必遭睡魚服或受漁人欺¶
重器深防有假竊出入詎可輕威儀我為此詩告來者¶
藏弆勿令今人訾¶
　¶
　¶
　松桂堂全集巻二十一¶
