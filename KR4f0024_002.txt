# -*- mode: mandoku-view; -*-
#+TITLE: 松桂堂全集
#+DATE: 2015-08-25 00:29:00.177010
#+PROPERTY: ID KR4f0024
#+PROPERTY: BASEEDITION WYG    
#+PROPERTY: JUAN 卷二
<pb:KR4f0024_WYG_002-1a>¶
欽定四庫全書¶
　松桂堂全集巻二¶
　　　　　　　　　　　吏部侍郎彭孫遹撰¶
御試省耕(限二十韻/)¶
青陽臨左个¶
皇路慶由庚綺陌韶華徧丹霄麗旭晴九斿清蹕影¶
萬乗屬車聲蘭圃吹塵盡芝田拂蓋輕春光三月好仙¶
仗五雲迎輦道遥相峙鈎陳静不驚林花飄鳳幰隄栁¶
<pb:KR4f0024_WYG_002-1b>¶
擁霓旌幽薄芳堪擷寒塘漲已平泠風勤問俗靈雨待¶
銷兵為念民依切頻勞¶
法駕行人皆忘¶
帝力¶
后自重農情畿甸恩膏沃郊原淑氣盈千村修黛軛一¶
墢涖朱紘草煖深蔵雉桑濃細囀鶯懿筐來獻繭良耜¶
去催畊終畝登周頌蠲租陋漢京嘉禾同穎秀瑞麥兩¶
岐呈地迥¶
<pb:KR4f0024_WYG_002-2a>¶
宸遊暢時和¶
睿賞并負暄迎婦子撃壤應簫笙¶
聖治先崇本長春玉燭明¶
　　　日長至(二十韻/)¶
四序屬元英三階燦玉衡綘杓方北指金翼正南行晃¶
朗孤輪湧迴環九道平乍臨牛斗度遥暎鳳皇城祥靄¶
開瑶甸澄輝散綺甍山河彌廣大霄漢轉髙明繡線絲¶
初永葭灰氣已盈靈臺雲物麗銅掌露華清柔荔争含¶
<pb:KR4f0024_WYG_002-2b>¶
秀芳芸競向榮厯元千嵗合化籥一陽萌是節乾苞啟¶
中天曜景呈踐長迎寶筴㑹極拱神京蒼璧修殷薦黄¶
鍾辨雅聲百僚趨劍佩六變奏韶韺縹緲疏龍殿棽離¶
析翠旌上觴皆碩輔獻履亦名卿珍貺凝軒鼎仙音律¶
舜笙呼嵩知¶
帝眷祝華見輿情瑞旭重光現¶
皇衢萬象亨小臣欣就日葵藿願同傾¶
　　　中秋應制(二十韻/)¶
<pb:KR4f0024_WYG_002-3a>¶
素律迎西顥丹霄逼上清虹橋舒夕霽虬箭報新晴薄¶
暮祥光合當空麗景呈金波初皎皎銀漢已盈盈彌覺¶
凉宵永還能徹夜明雲消鳷鵲觀秋滿鳳皇城庭鶴寒¶
相警林烏暗自驚液池霜練浄黼帳獸煙輕樓閣堆琳¶
碧軒楹縷水晶地疑蓬島接人在閬風行勝境芳時㑹¶
宸襟爽氣生推遷觀節候流覽擷菁英紫蕚湘蘭秀丹¶
葩嶺桂榮天香衣上落仙吹月中鳴彷彿聆三籟依稀¶
奏五莖賦吟冰雪句曲按羽霓聲龍鼎調堯膳鵝簧叶¶
<pb:KR4f0024_WYG_002-3b>¶
舜笙¶
九重留睿賞四美暢¶
皇情遊豫知同樂謳歌見太平小臣摛短翰長願頌由¶
庚¶
　　　南苑講武(二十韻/)¶
垂衣文教洽&KR0367;革武功成帝業雖無外王師尚有征岐¶
陽傳茂烈淮浦著英聲並自髙千古誰能去五兵鸞旂¶
清道啟鳳盖屬車行¶
<pb:KR4f0024_WYG_002-4a>¶
宸蹕今南苑神畿舊北平丹山遥拱䕶碧澗競趨迎太¶
閲乗冬令中權授夏卿魚麗環黼帳鶴列辨銀鉦蓮鍔¶
流虹疾霜蹄逐電輕何煩歌甫草殊勝鑿昆明挾纊¶
君恩渥同袍士氣盈騶虞歌並叶虎旅技同呈盡合三¶
驅禮齊稱萬壽觥長楊朝弭節細栁暮歸營隠隠聞笳¶
吹悠悠見斾旌指麾由¶
睿略撻伐軫¶
皇情&KR0526;道剸修兕衡湘剪巨鯨寰瀛調玉燭符瑞集銀¶
<pb:KR4f0024_WYG_002-4b>¶
甖更舉登封典芝泥勒令名¶
　　　西域獻獅子(二十韻/)¶
化浹寰瀛泰時和㝢縣康勲華髙曩烈符瑞集今¶
皇玉帛綏羣服梯航萃萬方珍毛來上苑竒獸出西洋¶
白澤標名古金精稟質良爪牙堪服猛圖牒乆呈祥重¶
譯山川逺彌年歲月長端由文徳洽坐使¶
國威揚効順同軒帝稱兵異穆王章和徒紀漢貞觀漫¶
推唐我¶
<pb:KR4f0024_WYG_002-5a>¶
后仁風被中天景命彰騶虞方在囿鸑鷟更鳴陽萋菶¶
梧初引繽紛草競芳啣書騰赤雀抗陛立神羊並已登¶
靈囿何須問越裳遠人修土貢¶
聖主戒禽荒異物原非寶¶
宸衷自有常義林時攬擷學圃日翺翔螭筆歌宛馬¶
鸞車屏翠黄小臣瞻舜治拜舞共蹌蹌¶
　　　温泉(二十韻/)¶
璇圖開永命寶厯卜遐昌河洛爭凝瑞山川競效祥乾¶
<pb:KR4f0024_WYG_002-5b>¶
符呈徳水坤軸湧温湯迴帶神京北斜縈紫塞傍醴泉¶
隨地出靈液溯流長噴薄還終古瀠洄此濫觴上疑星¶
漢接下有燭龍蔵媚澤珠為燧尋源谷是暘焦溪遥合¶
泒鄒律逈回陽沍節無停雪嚴寒不受霜琉璃分皎潔¶
珠貝瀉淋浪寶幄通馳道金隄擁繚牆薰風時拂拂旭¶
日轉滄滄直訝炎洲近終嫌沸井凉涵濡皆¶
聖澤吐納亦榮光濯垢神清霽蠲煩思發揚何須黄¶
竹詠殊勝白雲鄉浩蕩恩波濶端能及萬方¶
<pb:KR4f0024_WYG_002-6a>¶
　　　中秋經筵(二十韻/)¶
邃古苞符闢中天厯數昌山雲初啟瑞河洛更凝祥授¶
簡神龍出銜書寶雀翔羲軒垂統逺洙泗濬源長道法¶
貽¶
昭代心傳屬¶
聖王講筵勤學問祕閣盛文章辨色臨軒蚤諏辰撰日¶
良桂宫秋薦爽蘭殿曉生凉繖扇迎¶
鸞馭簪裾引鷺行執經皆碩輔列陛盡仙郎縹笈黄金¶
<pb:KR4f0024_WYG_002-6b>¶
軸瑶函白玉裝一元包象繋半部致平康奥義徐紬繹¶
㣲言細闡揚詎能増海岳已若見&KR0325;牆璿度存淵穆葵¶
忱喜拜颺地如游策府人似訪汾陽餘潤波瀾濶流徽¶
翰墨香琳琅紛入抱月露漫盈箱&KR0367;羽呈堯舞揮絃繪¶
舜裳寸蠡將弱管何以測汪洋¶
　　　賦得月宇臨丹地(二十韻/)¶
月宇鬱峥嶸迢迢逼太清青霄縁直上丹地此髙擎燕¶
雀窺珠網星河接繡甍金樞懸自轉玉斧琢還成屏障¶
<pb:KR4f0024_WYG_002-7a>¶
吹雲母罘罳漾水晶元霜流皎潔顥氣挹鮮英宛向虛¶
無出真從廣漠生花林春冉冉香霧曉盈盈絶漢離宫¶
度因山閣道輕陂陁承畫棟縹緲架雕楹已似臨瓊島¶
何須問赤城霞蒸光並絢虹亘色逾明徙倚舒遐眺留¶
連愜勝情川原何曠邈樓觀更紛縈桂醑仙杯渥霓裳¶
妙舞呈殿仍甘露號人作閬風行宴鎬揚周雅歌汾陋¶
漢京浮橋斜過騎落照晩銜晴遊豫當年盛君臣一徳¶
賡開元遺詠在千載想昇平¶
<pb:KR4f0024_WYG_002-7b>¶
　　　春雪(二十韻/)¶
春滿九重天花飛六出妍彤雲迎曙色瑞雪入新年淅¶
瀝交蘭沼繽紛拂蕙&KR0008;曉凝銅掌露煖逼玉爐烟蝶徑¶
梅沾粉鶯林栁著綿瓊枝還旖旎瑶草正芊眠澄景開¶
遥岫清暉散廣川因風疎更密&KR0482;樹㫁仍連樓閣虛無¶
裏河山眺望前嵐光深峭蒨波影靜㛹娟郢調雙聲合¶
梁園一賦傳至今猶宛在懐古轉悠然顥氣¶
宸襟集佳辰¶
<pb:KR4f0024_WYG_002-8a>¶
睿賞偏登臨元圃宴拱揖藐姑仙地接三神勝心存萬¶
物先祁寒頻念切逺戍幾人還有嵗占禾麥無衣恤井¶
㕓陽和迴禹甸温律動虞絃喜見¶
皇仁被忻逢恵澤鮮不須黄竹詠歌頌遍垓埏¶
　　　賦得雨中春樹萬人家(二十四韻/)¶
春樹雨中妍人家萬井烟韶華明綺甸淑景媚芳年㸃¶
綴皇州麗參差紫陌聨雪銷金掌外冰坼玉河前細纈¶
鋪銅沼輕塵散錦韀泥融知燕喜谷暖見鶯遷卉物看¶
<pb:KR4f0024_WYG_002-8b>¶
如此河山思𣺌然逺心紛入抱逸興邈孤騫嵐翠濃堪¶
摘林光淨可憐樓臺寒漠漠水木静娟娟雞犬新豐市¶
桑麻下杜田地仍三輔舊俗向五陵傳賜酪分槐火疏¶
渠試石泉清暉遥映帶佳氣靄葱芊相對¶
宸襟暢來遊¶
睿賞偏離宫通漢塞複道俯秦川稍出青門曲還過素¶
滻邊溪莎迎羽葆隄栁拂旌㫋一税星言駕重修月令¶
篇杏花紅旖旎菖葉碧連蜷籍有朱紘在居無黛耜懸¶
<pb:KR4f0024_WYG_002-9a>¶
峰陰摇晩色鳥語叶繁絃問俗泠風至乗時恵澤鮮不¶
須郇伯詠霑灑自雲天¶
　　　賦得天地一家春(二十韻/)¶
春迴天地泰淑氣滿寰瀛有道君王象無私覆載情一¶
元資茂育萬彚達勾萌小暖融冰鑑㣲寒散玉霙蒼龍¶
扶寶輦綵燕起雕楹藹藹陽初煦欣欣物向榮丹霄雙¶
闕迥綺日九衢明宫栁銷煙潤林梅巻霧輕桑麻同暢¶
遂鳥雀自生成禁籞皆靈沼嚶鳴盡友聲如薫風轉蕙¶
<pb:KR4f0024_WYG_002-9b>¶
似醴露承莖卉木祥光溢河山瑞靄呈¶
皇仁深共被¶
帝力蕩難名解澤將行恵甘霖為洗兵八荒歸户闥六¶
合荷昇平已見人和洽還看土脉盈懿筐來獻繭良耜¶
去催畊¶
聖壽陳堯酒仙韶奏舜笙律應吹太簇詩欲頌由庚治¶
世餘音在今朝喜再賡¶
　　　賦得春雪映早梅(二十韻/)¶
<pb:KR4f0024_WYG_002-10a>¶
春雪舞雕霙春梅照綺甍雪遲如有待梅早似相迎銀¶
海千層合琳枝幾樹明乍飛猶弄態交映倍多情錯落¶
開池籞繽紛拂户楹臨風争婀娜得月並縈盈露篠遥¶
分影霜禽暗辨聲夕霏綃袂濕曉夢蝶魂輕冉冉花兼¶
絮㝠㝠雨更晴郢歌傳玉笛隴信報瓊英薄暝依㣲見¶
餘輝㶑灩生色香空不染臭味淡相成東閣耽幽寂西¶
州抱潔貞縱因時序轉未改歲寒盟皓質卑桃李靈區¶
匹閬瀛人無黄竹怨仙是綠華名覽物心彌曠澄懐境¶
<pb:KR4f0024_WYG_002-10b>¶
至清芳流梁苑簡瑞貺傅巖&KR0325;御陌瑶光遍天葩淑景¶
呈浩然窺太素淳化復何營¶
　　　太液晴波(二十韻/)¶
太液繞宫城春波入望平滄池傳舊蹟瑞靄敞新晴翠¶
縠籠煙淺青蘋巻霧輕斜從金闕度遥向玉泉生空水¶
餘霞映寒暉竟日明百川來作&KR1672;千頃挹逾清縹緲飛¶
銀蝀嵯峨跨石鯨鳬鷖紛唼喋蘭&KR0581;淡縈盈魚藻游相¶
樂鷗沙夢不驚静含樓閣影細戛珮環聲仙境鄰三島¶
<pb:KR4f0024_WYG_002-11a>¶
靈臺接九成文漪何瀲灩薄暮更琤泓色淨澄江練光¶
涵若水英虹梁花外轉鳳舸鏡中行徙倚舒幽眺留連¶
愜勝情搜竒羅玳瑁弋逺下鵁鶄何事登濠濮真如上¶
閬瀛宴觴周大雅風咏漢西京地迥宸居壯年芳¶
睿賞并臨流思欲濟還擬濯塵纓¶
　　　賦得龍池栁色雨中深(二十韻/)¶
龍池春水生曲曲抱瑶京栁暗拖新雨花濃失舊晴緣¶
溪枝婀娜疊浪色晶瑩㸃鏡青蛾濕窺人翠黛明一泓¶
<pb:KR4f0024_WYG_002-11b>¶
波自照二月草初萌裊裊吹魚藻萋萋傲野苹林陰深¶
欲暝嵐氣静如迎影淨湘紋縠光流楚竹笙攬遊吟白¶
傅感物賦蘭成泥潤頻巢燕簧寒未囀鶯拂堤千萬樹¶
映水兩三莖濯月姿逾皎因風態倍清烟籠偏嫵媚霧¶
鎖轉葱菁濃緑低簾幕空蒼漾檻楹蓬萊仍¶
帝里興慶即仙瀛蕙沼鋪澄練蓀橈擊素瓊上林眠乍¶
起太液拂還輕天近偏多澤恩深獨向榮¶
宸遊迴鳳輦¶
<pb:KR4f0024_WYG_002-12a>¶
睿賞引霓旌留待朝來霽追歡㑹玉纓¶
　　　春雲(二十韻/)¶
淑氣報新年靈臺測候先瑞雲何縹緲仙靄並清妍乍¶
浥金莖露長含寶鼎煙象呈丹極逈望入絳河連旂影¶
雙龍度珠光九曲穿七襄成帝子五色補媧天屏翳驂¶
湘渚豐隆駕洛川巫陽峯十二瑶島路三千擘絮垂楊¶
外吹鱗綺浪前風恬澄碧海日暖䕶藍田不辨公超市¶
頻低子野絃閒因依野鶴低或拂鳴鳶曉逐銅池畔春¶
<pb:KR4f0024_WYG_002-12b>¶
留綵仗邊太虛仍廓爾出岫亦翛然山暝孤飛翼江晴¶
十様箋暮凝人不見夕斂月長圓玉葉紛堪擷瓊英静¶
可搴挹來霞作瀣洒去醴成泉華蓋隨雕輦霓裳照舞¶
筵還思紀官日盛治接黄軒¶
　　　又(二十韻/)¶
玉琯動韶年春回萬象先星河多氣色雲物最鮮妍靉¶
靆非闗雨霏㣲乍似煙絳霄舒更巻翠纈㫁仍連黛影¶
雙尖瘦霞痕一縷穿寒銷七里霧潤挹九重天瑞靄開¶
<pb:KR4f0024_WYG_002-13a>¶
芳甸澄暉被廣川蜃隂吞八九鵬翼擊三千仙路蓬山¶
外神光楚峽前琳枝披蕙圃瓊葉蔭芝田展處偏承蓋¶
停時為撥絃低空依翥鳳望逺没飛鳶去自棲巖際來¶
應捧日邊虹明還綺合風静轉娟然錦杼留裁翰金膏¶
待染箋凝條花並豔觸石璧同圓擢秀堪分潔餐英好¶
共搴¶
宸章垂宇宙需澤洒林泉糺縵呈珍貺繽紛拂御筵行¶
看歌復旦縕瑟有新篇¶
<pb:KR4f0024_WYG_002-13b>¶
　　　擬春日應制¶
紫禁清嚴複道通絪緼佳氣在¶
宸楓五雲仙仗羅三殿九醞霞觴壽¶
兩宫盡闢銅龍迎瑞日先懸綵燕待和風應知天上春¶
光早玉樹菁葱曙色中¶
青瑣彤闈赤玉墀寒銷蘭路雪初披竹宫雲麗齋壇夕¶
蕙沼風恬袚褉時芳草無根迎候早春暉有意為人遲¶
太平¶
<pb:KR4f0024_WYG_002-14a>¶
天子勤民隠宣室何勞更祝釐¶
五柞宫中淑氣回萬年枝上好風催消除寒色看垂栁¶
斟酌春光到早梅垂露臨池龍躍起擁雲染翰鳳啣來¶
懸知¶
睿照三辰麗不數鄒枚侍從才¶
鳳闕嵯峨倚碧雯瀛臺仙境氣氤氲重輪暁湧扶桑日¶
五色晴含太液雲玉螮光寒凝絳幄紫猊穂煖爇芳芸¶
牙籖錦軸分明在¶
<pb:KR4f0024_WYG_002-14b>¶
聖主當今正右文¶
芳林幽薄帶長川南苑今當校獵年聚燕臺前沙似錦¶
射熊館外草如煙風迴自引清笳動雲起争看綵仗懸¶
莫以從禽窺¶
廟略為乗春令習蒐田¶
恵澤頻年洒八紘陽和早已遍寰瀛釀花雨潤枝枝玉¶
轉蕙風輕樹樹鶯幡上金鷄仍渙號樽中白獸豈求名¶
招賢更有猗蘭操不盡虞絃解慍情¶
<pb:KR4f0024_WYG_002-15a>¶
六合恩波自一家¶
聖心猶欲念幽遐露盤拂處螭頭濕月扇迴時雉尾斜¶
灩灩爐煙飄蕙燼依依花氣浥蘭芽宫中玉漏休頻滴¶
乙夜搜書遍五車¶
奕葉承平起頌歌况逢海内正韜戈由來望澤寰區徧¶
占得韶光¶
帝里多珠綴花明香作霧玉溝風煖綠生波大酺不待¶
君王賜處處春風飲太和¶
<pb:KR4f0024_WYG_002-15b>¶
　　　春祭社稷(二十韻/)¶
春滿鳳皇城中天瑞靄呈¶
鑾輿嚴夙駕吉禮慶初成首舉句龍秩兼崇后稷名方¶
州尊土徳原隰重農情辨色彤霞曉諏辰麗旭晴韶光¶
二月早仙仗五雲迎蘭路銷塵盡松隂拂籟輕九斿飄¶
羽蓋萬乗引霓旌栁外銅蠡静花間玉佩鳴奉璋多俊¶
士陪位有名卿遥見¶
鑾旂轉迴看雉闕平壇壝皆北向輦道更西行舞帗咸¶
<pb:KR4f0024_WYG_002-16a>¶
池節歌鐘太簇聲靈鼗清管合絺冕繡綖明報本三¶
時薦祈年百室盈氣先通雨露物自潔粢盛祝號還陳¶
信¶
宸衷獨秉誠果然邀肹蠁遂此致豐亨嵗穰嘉祥集椒¶
香淑景并重賡良耜詠擊壤在寰瀛¶
　　　上已(二十韻/)¶
曖曖曙光明泠泠暁籟聲花風春有信蘭節禊為名煖¶
應雲門律寒銷露掌莖韶陽三月候遲日九衢晴麗景¶
<pb:KR4f0024_WYG_002-16b>¶
開瑶甸澄暉散繡甍紅簾深見燕綠樹暗聞鶯垂栁眠¶
煙重濃桃靧雪輕樓臺何縹緲卉物益葱菁靈沼遥通¶
漢滄池曲抱城蜿蜒飄翠蝀飛動躡蒼鯨玉澗芳堪擷¶
銀塘漲已平龍旂隄外轉鳳艒鏡中行羽爵隨波去金¶
人捧劍迎祓河傳勝事宴鎬洽¶
皇情疏圃詩偏好華林賦並成何如披¶
睿藻還此上仙瀛地曠¶
宸襟暢時和豫賞并堯樽初獻酒舜琯更調笙暮景催¶
<pb:KR4f0024_WYG_002-17a>¶
清漏歸橈擊素瓊不須留落照桂魄一鈎生¶
　¶
　¶
　¶
　¶
　¶
　¶
　¶
<pb:KR4f0024_WYG_002-17b>¶
　¶
　¶
　¶
　¶
　¶
　¶
　¶
　松桂堂全集巻二¶
