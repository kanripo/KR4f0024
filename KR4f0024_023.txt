# -*- mode: mandoku-view; -*-
#+TITLE: 松桂堂全集
#+DATE: 2015-08-25 00:29:00.504381
#+PROPERTY: ID KR4f0024
#+PROPERTY: BASEEDITION WYG    
#+PROPERTY: JUAN 卷二十三
<pb:KR4f0024_WYG_023-1a>¶
欽定四庫全書¶
　松桂堂全集巻二十三(癸亥/)¶
　　　　　　　　　　　吏部侍郎彭孫遹撰¶
　　　元日和曉岳¶
萬方偃革賀昇平喜見垂衣雅化成瑞節頒來皆樂國¶
帝車運處是神京玉衡不動三階正仙樂新諧九奏清¶
此日獸樽陳法醖何人揚觶得先傾¶
仙琯吹來散曉寒即今青鳥紀春官天家首重三元禮¶
<pb:KR4f0024_WYG_023-1b>¶
聖壽還聯萬國歡委佩坐霑香篆濕直廬歸聽漏聲殘¶
與君幸托同朝雅嵗嵗風光得共㸔¶
　　　正月三日曉過徳勝門車中作¶
城上春雲入望遥麗譙隠隠近仙杓四衢塵净雕輪軟¶
九陌沙融玉勒驕¶
帝里偏饒新景色土風猶記小年朝竹帘梅墅停車處¶
坐對滄溟㸔落潮¶
　　　立春前一日過慈仁寺小憩¶
<pb:KR4f0024_WYG_023-2a>¶
曉聞天外落驚飈朔氣横空轉自驕但覺嚴寒過昨日¶
不知殘臘盡今朝衣沾宿霧晴猶濕屐印春泥凍未消¶
最喜城西佳憩在清隂不改舊松寮¶
　　　立春日¶
強把枯毫就墨池清氷戛戛未流澌寒猶如此拖鉤後¶
熱不因人擁褐時無雪每憂東作近有書偏恨北來遲¶
濁醪頼爾深相勸妙理惟應逹者知¶
　　　人日偕魏蒼石郝颺嘉讌郝中美進士宅和蒼¶
<pb:KR4f0024_WYG_023-2b>¶
　　　石韻¶
韋杜城南曲風光接近郊髙衢攢棨㦸别墅起林㘭佳¶
樹深相亞寒波静不淆招尋還命侣坐乆更移庖杯引¶
三重酎樽容五石匏華鐙施粉繪雅樂屏哇咬楚橘留¶
霜實湘筠斸露梢比來因偃革諸路競&KR0084;鐃方物爭輸¶
送珍邉有漬炰賜酺䝉¶
聖澤飣座得仙肴是夕人為日當春草漸苞繒雲拖匹¶
練弦月上雙弰窈窕山皆玊虚明室是鮫禮捐㤀主客¶
<pb:KR4f0024_WYG_023-3a>¶
興洽雜吟嘲公子森瑤幹嘉賔屹鳯巢柔縑披雪繭健¶
筆截青蛟賦就無加綴詩成許借抄口哦飛玊屑手把¶
藉瓊茅分直今彤闥驚才舊紫胞調孤猶郢奏簮盍已¶
羲爻李孔仍師友雷陳本漆膠願同車與笠耻作斗將¶
筲席為談經設門因問字敲莫令嵇叔夜千載詡神交¶
　　　和石樓人日同悔庵鳯崗集訒菴寓齋即事¶
佳句流傳徧玉堂幽尋真似白雲莊詞臣澣沐多時暇¶
酒客招要特地忙剪勝競修天上節撫時空感髩中霜¶
<pb:KR4f0024_WYG_023-3b>¶
為君把諷當清夜自撥寒缸鳳脛長¶
　　　和石樓立春後一日集愚山侍讀齋¶
且搘髙枕夢槐安誰與論心晤嵗寒不遇公榮休共飲¶
若逢仁祖為加餐君多雅抱情相似我見新詩和却難¶
好把狂言藏弆在悠悠俗眼莫教㸔¶
　　　送張晴峰視學浙中¶
題柱頻年望不輕乘軺此日獨南行逡巡自謝清卿秩¶
恬澹偏留拙宦名峰色兩髙寒峭蒨波光十里翠縈盈¶
<pb:KR4f0024_WYG_023-4a>¶
蘇公舊詠今寥落好去湖山作主盟¶
二月韶光即次深流連風物助髙吟手披芳草芊綿色¶
坐對春山窈窕隂留處但餐三折水去來惟挈一囊琴¶
亦知不乆趨朝右無柰臨岐送逺心¶
　　　十二日㐲枕聞户外詬租聲甚厲時予將移寓¶
　　　矣¶
獻嵗於今又浹旬羇愁猶是苦嚬呻清晨卧犬能譍客¶
白晝飢鼯不避人五石空傳能療疾一枝何地可棲身¶
<pb:KR4f0024_WYG_023-4b>¶
王陽那得黄金術檢㸃衣囊自咲貧¶
　　　送徐果亭先生歸崑山¶
自解朝簮著縠巾玊山深處卧閒身宦情淡似三江水¶
歸興濃於二月春少日心期同白首頻年筆札奉清塵¶
朝來怯見紅蘭露縱不銷魂亦愴神¶
　　　送周星公使安南¶
交州風土古來傳萬里炎荒近濮沿自有越人輸白雉¶
無勞漢使置朱鳶畫圅授節㸔誰捧華省多才讓汝賢¶
<pb:KR4f0024_WYG_023-5a>¶
從此相思須極目雙星遙在日南邉¶
芳草王孫萬里長津亭行色栁初黄即㸔翠羽來荒徼¶
漫説龍編是瘴鄉海月孤明珠母現山田再熟稻花香¶
使臣本自清郎出不羨當年寳劒装¶
　　　送孫予立使安南¶
萬里天南道路長由來比景是炎鄉車書已自圖王㑹¶
郡縣何須𨽻職方鮫革嵗登天府貢雀符春遣使臣裝¶
星軺此去無淹乆歸日還歌四牡章¶
<pb:KR4f0024_WYG_023-5b>¶
　　　再送星公¶
曽聞交趾郡南與象林連劗髪仍呉俗乘潮種雒田日¶
中惟踐景嵗晩詎知年昔畏飛鳶墮今㸔捧雉前璽書¶
將國命瑞節授時賢候吏迎朱轂騶人抗綵旃壯遊能¶
不羨别思苦相牽况是同門友那堪祖道筵春寒悽雨¶
露地逈眇山川霧竹恒多暑雲波或際天所期慎行役¶
四牡早來旋¶
　　　渭清以二萊玉見貽却謝¶
<pb:KR4f0024_WYG_023-6a>¶
東萊洞壑接青旻石髓泓然不受塵小斵空蒼寒霧窟¶
平移峭蒨碧山春祇應比玊思君子可有兼金報美人¶
自把朱絲雙繫罷未容被褐&KR0015;吾貧¶
　　　送李闕菴之任粤西¶
芙蓉闕下退朝時冠佩從容鎮自隨乍可分來蘭有臭¶
那堪折去栁如絲越山秋雁囘峰逺灕水春波下嶺遲¶
千里相思怊悵極何由一摘桂林枝¶
　　　三月三日¶
<pb:KR4f0024_WYG_023-6b>¶
䀜䀜佳期次第催風光濃似潑新醅競㸔水際紉蘭去¶
無復橋邉曝藥來爐篆暗消清晝永瓶花輕冒曉寒開¶
端憂盡日憐春晩舊壘漂搖燕未廻¶
　　　春盡日院中曉直¶
鈴索聲中曉漏催玉堂深處鄉晨來攤書永晝長無事¶
騎馬終朝獨自廻日轉槐隂當午直風吹花蕾殿春開¶
階前紅藥依然好只少驚人謝朓才¶
　　　春晩書懷次石樓韻¶
<pb:KR4f0024_WYG_023-7a>¶
老更疎狂與世違一㕓終日掩雙扉香埋小逕花初謝¶
塵委空梁燕未歸殘夢廻時皆徃迹危欄倚罷又斜暉¶
故山風物勞相憶桑柘隂濃筍蕨肥¶
搶榆只合置身卑為鸒為蜩我自知素槧相依聊意適¶
朱門欲徃已神疲食移祇笑呉朝請牛責真慚陸浚儀¶
坐惜流光不相待暮雲斜日四天垂¶
　　　早朝即事¶
皎皎長河夜色盈緑槐影裏有秋聲新涼一㸃清人骨¶
<pb:KR4f0024_WYG_023-7b>¶
知在蓬山頂上行¶
　　　題倚江畫¶
火城初散曙光催早向鸞坡視草囘一道蓮燈歸院去¶
吏人驚是¶
乘輿來¶
載筆朝朝侍玉鋪承恩最與外人殊若為喚起閻中令¶
重冩春池暁泛圖¶
　　　寄雲客兄呉下即用來韻¶
<pb:KR4f0024_WYG_023-8a>¶
舊呉東出是䱐門千里相思有懿昆曾附雲霄上閶闔¶
共題名字在慈恩懸車深巷名逾重編牒精廬道益尊¶
何日披襟坐寥廓一泓秋水滌塵根¶
　　　送閻梓勤入晋¶
好向龍門去問津逢迎到處拂清塵始知縫掖從來貴¶
逺勝當時食雁人¶
　　　柬武承¶
草堂永日有琴尊隠几蕭然坐晏温林樾清微帶㕓郭¶
<pb:KR4f0024_WYG_023-8b>¶
墟烟明滅見山村寒花亞石斜開徑秋水通池曲抱門¶
卜宅便須相就住一檠燈火共晨昏¶
　　　壽杜母朱太夫人兼呈肇余少宰先生¶
挽鹿當年事清風式里門人問通徳重林下素心存葱蒨貽¶
晨佩蘭芳獻夕飱菜惟先婉娩衣必問寒温五采聞容臭三¶
繅見手盆朱絃偕自好彤管具堪論孝水寧無本神芝定¶
有根生材皆杞梓産玉盡瑶琨孕氣鍾元宰含和美至坤時¶
流歸吐納天序待銓掄萊服承家慶菱牋表國恩七襄巾笥¶
<pb:KR4f0024_WYG_023-9a>¶
麗八座起居尊芍藥分中饌葡萄出上罇仙珈棲紫鳳夏篆¶
集文鷷良月開觴讌冬曦入曣㬈陽回初應律雪小未留痕織席¶
重重暖瓊烟細細歕春先試梅萼嵗閏長桐孫祝嘏情彌永¶
行籌數可捫理徴仁者夀俗化薄夫敦綸閣迴¶
宸顧喉唇筦¶
帝閽潘輿徐眷戀韋幔失趨奔陟屺抽新咏循陔想舊¶
村白雲長睇望阿母在西崑¶
　　　送方渭仁典試蜀中¶
<pb:KR4f0024_WYG_023-9b>¶
聞道岷嶓接紫冥西來銅竹㡬人經人間盡怯卭崍坂¶
天上應無益部星通幰秋凌秦棧碧鎻㕔寒擁蜀山青¶
採風恰在投戈後重與留題劒閣銘¶
　　　　送呉萬懷舎人假歸¶
何事南歸不可留抽簮南去鳯池頭頻年寓省吟秋興¶
此日還家羨晝遊坐對山中叢桂樹行移湖上木蘭舟¶
憑將出處輕相較絶勝元規有一邱¶
　　　　讀顓士悼亡詩有賦¶
<pb:KR4f0024_WYG_023-10a>¶
不平心事類彈棋苦恨邯鄲帶下醫徃事三年猶厯厯¶
檀奴又詠悼亡詩¶
織縑織素互爭妍手爪相如絶可憐一駕玉箱天上去¶
明河相望自年年¶
來是神光去是雲香奩書字想餘熏詩成别自多哀&KR0233;¶
無復留題贈月君¶
　　　送黄蕺山還舊呉¶
秋來風物正清嘉呉客思蓴乍到家十畝漸荒餘鼠壤¶
<pb:KR4f0024_WYG_023-10b>¶
一㕓初築占鷗沙寒山影裏吟楓葉柔櫓聲中卧荻花¶
可憶京華朋好在一枝重為折疏麻¶
　　　送展成南還即用後歸興韻六首¶
滄浪亭上主人歸僮僕懽迎共解扉舉世誰能全晩節¶
辭榮今得遂初衣江鄉秋凈蓴鱸美村舎霜清稻蟹肥¶
喜及故山風物好鸞觴鶴斚莫停飛¶
供張東都送客歸雲山從此悵多違定持靈藥貽𢎞景¶
别剪柔縑冩敬微桂樹叢叢花未晩蘆漪𣺌𣺌露初晞¶
<pb:KR4f0024_WYG_023-11a>¶
何當小築䱐門側荷蓧相隨得所依¶
比年同舎客如歸廨宇東頭訪陸機徙宅已愁清覿減¶
還山轉覺素心稀披裘有意尋嚴瀬釣玊何心笑渭磯¶
俗眼悠悠渾未識晝遊只羨錦為衣¶
寒山深處憺忘歸樵徑蒼茫夕照微稍與堯峰踪跡近¶
(鈍/翁)未應彭澤徃還稀(雲/客)呉楓初隕千林葉胥竹新添一¶
尺圍心境此時清獨絶元規塵汙一時揮¶
蒲車徴入賜金歸出處從容兩不違宦興從教長落落¶
<pb:KR4f0024_WYG_023-11b>¶
離情那不重依依槁梧影裏支楸枕獨樹溪邊偃竹扉¶
誰識山中棲遯者詞臣曽此侍仙闈¶
送君三宿别君歸雲散風流事事非每遇論文思栁&KR0559;¶
若逢譚理憶張譏同遊輦上心知少一笑人間肉食肥¶
囘首五年前事在對床燈火尚依稀¶
　　　題方南先生小像¶
風漪空捲碧琅玕八月長安暑未殘想到廬山幽絶處¶
石梁秋瀑濺人寒¶
<pb:KR4f0024_WYG_023-12a>¶
邱壑偏餘物外情衣冠不著廢將迎偶來林下聞清&KR0284;¶
不似人間比竹聲¶
　　　移居¶
狹室如囷小全家寄泊時纔堪容枕簟稍為葺茅茨有¶
樹知秋早無樓得月遲羈禽棲又起竟夕遶南枝¶
　　　壽髙陽夫子¶
兩朝光輔太平年¶
主聖臣賢豈偶然謨誥文章堪並駕旂常事業更誰先¶
<pb:KR4f0024_WYG_023-12b>¶
身兼師保成¶
君徳手整乾坤翊化權漫説功髙能補袞曽將五色補¶
媧天¶
早持玊鉉奠金甌廿六年來徳業優念切安盂知後樂¶
功成偃羽見前籌神崧毓瑞申初降仙琯調元甲未週¶
再享昇平三十載此時方作赤松遊¶
徳星聚處泰階平三壽朋中五福全擇菜風髙鴻案上¶
握蘭人並鯉庭前日因介景頻添線月為懸弧未下弦¶
<pb:KR4f0024_WYG_023-13a>¶
綠綟青綦元髩髪鄴侯家世本神仙¶
玊琯陽囘萬象融還㸔壽域八方同公卿半在諸生列¶
寰海全歸再造功竊玷門牆惟小草難酧深厚是髙穹¶
從今嵗上升恒頌長在雲天覆露中¶
　　　奉和杜少宰先生九日宴勝力宅和吳曉岳舎¶
　　　人韻之作¶
敢希嵇阮舎明公麈尾吟牋到處同弭蓋恰當休沐日¶
含毫長詠太平風清樽欲㵼流雲液黄菊初開浥露叢¶
<pb:KR4f0024_WYG_023-13b>¶
共把茱萸遲朱季直廬逺在日華東(時錫鬯以/寓直不至)¶
　　　早秋集石林齋次渭清韻¶
秋陰弄餘照嫋嫋向人遲微雨生林樾清暉泛酒巵夜¶
闌殘月上燈暝一花垂邂逅今何夕軒車得暫隨¶
幽尋無宿約散局有閒身寂寞猶氷子浮湛作槧人疎¶
花留暝薄深樹得凉新倍覺凄清甚新詩與辟塵¶
　　　佛手柑¶
依然仙掌露華含珍果離離自嶺南肉食多將清苦訝¶
<pb:KR4f0024_WYG_023-14a>¶
不知道味本來甘¶
　　　橄欖¶
兩頭青出玊纖纖一析朝酲意自忺苦口何如甘滑好¶
輸他風味太清嚴¶
　　　寄退庵兄¶
心怯繁憂祇自焚怕提舊事感離羣七年不踏斜街路¶
才到斜街便憶君¶
申陽人去太匆匆灑涙緘書冩未終可惜俱當衰老日¶
<pb:KR4f0024_WYG_023-14b>¶
終年只在别離中¶
汝水悠悠入信陽汝南風土頗清良寓公未是覉孤客¶
何必潼川是故鄉¶
　¶
　¶
　¶
　¶
　松桂堂全集巻二十三¶
